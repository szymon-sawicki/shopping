Zaimplementuj klasę Klient oraz klasę Produkt. Klasa Klient posiada
pola imię, nazwisko, wiek, gotówka. Klasa Produkt posiada pola nazwa,
kategoria, cena. Przygotuj kilka plików tekstowych. W każdym pliku
znajdują się wiersze, przechowujące dane o kliencie oraz w kwadratowych
nawiasach dane o produktach, które klient zakupił. Przykładowy wiersz
z danymi umieszczonymi w pliku tekstowym zaprezentowano poniżej:
Jan;Kos;18;2000 [Komputer;Elektronika;2400 PanTadeusz;Ksiazka;120]
Ten sam klient może pojawiać się w wielu wierszach w kilku plikach.
Ten sam produkt może być kupowany kilka razy nawet przez tego samego
klienta. Przygotuj klasę Zakupy, która posiada pole składowe - mapę.
Kluczem mapy jest obiekt klasy Klient, natomiast wartością mapa, która
jako klucz posiada obiekt klasy Produkt, natomiast wartością jest
liczba całkowita, określająca, ile razy klient zakupił ten produkt.
Przygotuj konstruktor, który jako argument pobiera nazwy plików
tekstowych i wypełnia mapę danymi z plików tekstowych. Następnie napisz
metody, które wykorzystując operacje na kolekcjach oraz mapach
(programiści Java mogą stosować strumienie Java 8) rozwiążą następujące
problemy:

 Wyznacz klienta, który zapłacił najwięcej za wszystkie zakupy.
W osobnej metodzie wyznacz klienta, który zapłacił najwięcej
za zakupy z wybranej kategorii. Nazwę kategorii przekaż jako
argument funkcji.

 Wykonaj zestawienie (mapę), w którym pokażesz wiek klientów oraz
kategorie produktów, które najchętniej w tym wieku kupowano.

 Wykonaj zestawienie (mapę), w którym pokażesz średnią cenę produktów
w danej kategorii. Dodatkowo wyznacz dla każdej kategorii produkt
najdroższy oraz produkt najtańszy.

 Wyznacz klientów, którzy kupowali najczęściej produkty danej
kategorii. Otrzymane zestawienie zwracaj w postaci mapy.

 Sprawdź, czy klient jest w stanie zapłacić za zakupy. Żeby
to stwierdzić, porównaj wartość pola przechowującego ilość gotówki,
którą posiada klient z sumaryczną ceną za zakupy klienta. Wykonaj
mapę, w której jako klucz podasz klienta, natomiast jako wartość
przechowasz dług, który klient musi spłacić za niezapłacone zakupy.
Dług stanowi różnica pomiędzy kwotą do zapłaty oraz gotówką, którą
posiada klient.